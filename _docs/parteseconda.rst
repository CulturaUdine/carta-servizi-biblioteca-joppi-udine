==================
Parte II - Norme generali di funzionamento dei mercati
==================

Art. 17 - commissione di mercato
--------------------------------

1. Ai  sensi  dell’art.  8  ter  della  L.R.  18/95,  presso  il  mercato  è  istituita  una  commissione  composta,  complessivamente,  da  cinque  membri,  di  cui  quattro  eletti  tra  gli  operatori  del  mercato  e  il  quinto  in  rappresentanza  dei  commercianti  a  posto  fisso.  Alla  commissione,  che  dura  in  carica  due  anni,  sono  attribuite  funzioni  di  vigilanza  e  controllo  circa  il  corretto  svolgimento  del  mercato,  nonché  la  formulazione  di  proposte  migliorative  e  modificative  dell’organizzazione dei servizi del mercato stesso. 

2. I  rappresentanti  del  mercato  sono  eletti  sulla  base  di  una  lista  unica,  formata  in  ordine  alfabetico,  cui  liberamente  può  candidarsi  ciascuno  degli  operatori  dello  stesso  mercato.  Potranno votare solamente i titolari di posteggio nel mercato. 

3. Il  rappresentante  del  commercio  fisso  viene  eletto  sulla  base  di  una  lista  unica,  formata  in  ordine  alfabetico,  cui  può  candidarsi  ciascuno  degli  operatori  del  commercio  fisso  operanti  nella  zona  commerciale  in  cui  ricade  il  mercato.  Risulterà  eletto  colui  che  avrà  riportato  il  maggior numero di preferenze da parte degli stessi operatori. 

4. La  richiesta  di  candidatura  avverrà  attraverso  avviso  pubblico  diffuso  nel  mercato,  nonché  affisso  presso  la  sede  di  Circoscrizione;  del  medesimo  sarà  data  altresì  diffusione  a  mezzo  di  un  organo  di  stampa  locale.  Qualora  non  pervenissero  richieste  di  candidatura,  saranno  le  organizzazioni di categoria del commercio, rispettivamente su aree pubbliche o in sede fissa a segnalare una terna di nominativi per ciascun membro da eleggere. 

5. E’  compito  dell’amministrazione  comunale,  attraverso  l’ufficio  competente  per  materia,  coordinare le operazioni relative alle elezioni. 

6. Le  operazioni  relative  alle  elezioni  avverranno  in  presenza  degli  operatori  del  mercato  che  vorranno assistervi possibilmente, in una giornata di svolgimento e presso la sede dello stesso. 

7. Le  operazioni  di  votazione  inizieranno  mezz’ora  prima  delle  operazioni  di  vendita  e  si  concluderanno mezz’ora dopo. Lo spoglio delle schede avverrà, in presenza degli operatori che volessero assistere, subito dopo la chiusura delle urne. 

8. Svolgerà  le  funzioni  di  segretario  della  commissione  di  mercato  un  dipendente  comunale  dell’ufficio competente per materia. 

9. Di norma la commissione si riunisce nel giorno e nella sede del mercato e di ciascuna seduta dovrà essere redatto verbale. 

10. Alla prima seduta dovrà essere eletto un componente che assumerà le funzioni di presidente. 

11. Le riunioni della commissione saranno valide se è presente un numero di membri pari almeno alla  maggioranza  assoluta  dei  componenti.  La  commissione  delibera  con  il  voto  della  maggioranza  assoluta  dei  presenti.  L’astensione  nelle  votazioni  equivale  a  voto  contrario.  In  caso di parità prevale il voto del presidente. Nei casi in cui essa debba deliberare su questioni di  particolare  rilevanza  che  trascendano  l’ordinarietà,  la  convocazione,  contenente  l’elenco  delle  materie  oggetto  della  seduta,  deve  essere  inviata  ai  membri  della  commissione  almeno  otto  giorni  prima  della  data  della  riunione  che  dovrà  svolgersi  presso  i  locali  dell’ufficio  dell’amministrazione competente per materia. 

|

Art. 18 - dislocazione dei posteggi
----------------------------------

1. Sentite le associazioni di categoria, il Dirigente dell’ufficio competente potrà, nei mercati ove non  sia  già  prevista  una  dislocazione  dei  posteggi  sulla  base  di  zone  omogenee  per  settori  merceologici, trasferire in zona diversa, ma sempre all’interno dell’area del mercato, uno o più posteggi  per  esigenze  di  carattere  igienico-sanitario,  ovvero  ai  fini  di  un  più  ordinato  e  razionale sviluppo del mercato stesso. 

|

Art. 19 - riserva di posteggi a favore dei produttori agricoli
---------------------------------------------------------------

1. L’assegnazione  dei  posteggi  mediante  concessione  pluriennale  è  effettuata  secondo  l’ordine  cronologico di presentazione delle domande ed a parità di data, in base alla maggiore anzianità di autorizzazione, con riferimento alla data in cui è stata rilasciata l’autorizzazione di cui alla legge n. 59/1963, o presentata la denuncia di inizio attività ai sensi del D.Lgs. n. 228/2001. 

2. E’  consentita,  in  virtù  della  stagionalità  cui  è  soggetta  la  produzione  agricola,  l’assegnazione  dei posteggi per una durata che, su richiesta dell’interessato, potrà essere: 

   • decennale, con validità estesa all’intero anno solare; 
   
   • decennale,  ma  con  validità  limitata  ad  uno  o  più  periodi  dell’anno,  anche  se  frazionati,  complessivamente  non  inferiori  a  60  giorni  e  non  superiori  a  180  (nel  caso  dei  mercati  settimanali, non inferiori a 10 giorni e non superiori a 30). 3.L’assegnazione di posteggi mediante concessione giornaliera, sia all’interno di un mercato sia nel resto del territorio comunale, avviene sulla base dei seguenti criteri di priorità: 
   
   • maggiore  anzianità  di  autorizzazione,  con  riferimento  alla  data  alla  quale  è  stata  rilasciata  l’autorizzazione  di  cui  alla  legge  n.  59/1963,  o  presentata  la  denuncia  di  inizio  attività  ai  sensi del D.Lgs. n. 228/2001; 
   
   • sorteggio. 
   
4.Nel  caso  di  autorizzazione  ai  sensi  della  legge  n.  59/1963,  ovvero  nel  caso  in  cui  dalla  presentazione  della  denuncia  di  inizio  attività  sia  decorso  oltre  un  anno,  è  condizione  di  ammissibilità  al  posteggio  l’esibizione  di  apposita  certificazione  attestante  la  qualità  di  agricoltore rilasciata in data non antecedente il periodo di un anno. 

|

Art. 20 - posteggi non occupati
-------------------------------

1. L’assegnazione dei posteggi all’interno dei mercati settimanali (tipologia B), non occupati dai titolari entro l’ora d’inizio delle operazioni di vendita, avviene a sorteggio, secondo le modalità previste dall’art. 8, comma 7, della L. R. 18/1995.  

2. Il  sorteggio  è  riservato  agli  esercenti  il  commercio  in  forma  itinerante  che  non  siano  concessionari  di  posteggio  nel  medesimo  mercato.  Gli  operatori  che  intendono  partecipare  al  sorteggio, devono presentarsi al personale comunale addetto entro l’ora d’inizio della vendita, e per poter partecipare al sorteggio devono esibire l’autorizzazione in originale – o copia della comunicazione d’inizio attività - e un valido documento di riconoscimento. 

3. Il  sorteggio  deve  essere  effettuato  da  un  rappresentante  dell’amministrazione  comunale,  eventualmente  in  presenza  di  un  rappresentante  di  categoria  o  suo  delegato,  e  di due componenti  la  commissione di  mercato  o,  in  assenza  di  questi  ultimi,  da  due  operatori  regolarmente autorizzati nel mercato. Verificati i posteggi non occupati si procede al sorteggio tenendo eventualmente conto, nei mercati in cui risultino distinte le aree in settori alimentare e non alimentare, del settore merceologico in cui operano i partecipanti al sorteggio. 

|

Art. 21 - sostituzione di posteggio
-----------------------------------

1. Nell’eventualità che risultino disponibilità di posteggio all’interno di un mercato, il titolare di un posteggio potrà avanzare richiesta di sostituzione dello stesso. Il predetto cambio ha priorità rispetto  all’assegnazione  del  posteggio  a  nuovi  richiedenti,  semprechè  la  nuova  ubicazione  ricada in un’area di mercato dello stesso settore per cui il richiedente è autorizzato. 

2. Sono  ammessi  i  cambi  di  posteggi  contestuali  tra  due  operatori,  fermo  restando  le  predette  limitazioni, e semprechè siano preceduti da apposita autorizzazione. E’ vietato agli operatori lo scambio giornaliero di posteggio, o comunque l’occupazione di un posteggio diverso da quello assegnatogli. 

|

Art. 22 - requisiti igienico sanitari
-------------------------------------

1. L'esercizio  del  commercio  su  aree  pubbliche  è  soggetto  alle  norme  che  tutelano  le  esigenze  igienico-sanitarie   in   materia   sia   di   vendita   al   dettaglio   di   prodotti   alimentari,   sia   di   somministrazione di alimenti e bevande. 

2. Il commercio su aree pubbliche di prodotti alimentari deve essere esercitato con le modalità e le  attrezzature  necessarie  a  garantire  che  siano  protetti  da  contaminazioni  esterne  e  siano  conservati  in  maniera  adeguata  in  rapporto  alla  loro  natura  ed  alle  loro  caratteristiche;  è  fatto  obbligo  del  rispetto  delle  ordinanze  Ministeriali  nonché  dei  decreti  Assessoriali  vigenti  in  materia  anche  per  quanto  riguarda  le  caratteristiche  dei  veicoli  utilizzati  per  il  commercio  su  aree pubbliche. 

3. Non è richiesta autorizzazione igienico-sanitaria per il commercio su aree pubbliche di prodotti alimentari  non  deperibili,  confezionati  e  non,  e  di  prodotti  ortofrutticoli,  fermo  restando  la  necessità di idonea conservazione che eviti ogni rischio di contaminazione. 

4. Il  commercio  su  aree  pubbliche  di  prodotti  alimentari  deperibili,  da  mantenere  in  regime  di  temperatura controllata, quali i prodotti surgelati, congelati o refrigerati, è consentito solo nelle aree  provviste  almeno  di  allacciamento  alla  rete  elettrica,  o  se  è  garantito  il  funzionamento  autonomo  delle  attrezzature  di  conservazione  dei  prodotti,  o  se  l'attività  è  esercitata  mediante  l'uso  di  veicoli  aventi  le  caratteristiche  stabilite  dal  competente  Ministero  o  Assessorato  regionale. 

5. Il  commercio  su  aree  pubbliche  di  carni  fresche  di  ogni  specie  animale,  ittiche  comprese,  svolto  mediante  l'uso  di  posteggio,  è  vietato  in  tutte  le  aree  che  non  siano  provviste  di  allacciamento  alla  rete  idrica,  fognaria  ed  elettrica,  salvo  nei  casi  in  cui  il  posteggio  sia  utilizzato da operatori con veicoli aventi le caratteristiche idonee. 

6. Il  commercio  su  aree  pubbliche  di  carni  fresche  di  ogni  specie  animale,  ittiche  comprese,  svolto in forma itinerante, è vietato, salvo nei casi in cui sia effettuato da operatori con veicoli aventi le caratteristiche idonee. 

7. Il commercio su aree pubbliche di animali vivi non può essere esercitato nello stesso posteggio in cui vengono posti in vendita o somministrati prodotti alimentari o in aree ad esso contigue. Esso  deve  essere  esercitato  nel  rispetto  delle  norme  di  polizia  veterinaria  e  di  tutela  del  benessere degli animali.  

Art. 23 - durata della concessione del posteggio 1.La durata della concessione del posteggio è fissata in anni 10 (dieci) a decorrere dalla data di rilascio ed è valida soltanto per le ore ed i giorni  di  svolgimento  del  mercato, salvo diversa e specifica convenzione. La concessione può essere rinnovata.  

|

Art. 24 - tasse comunali
-------------------------

1. L’utilizzo delle aree destinate al commercio è soggetto al pagamento della tassa TOSAP e della TARSU.

|

Art. 25 - limitazioni all’utilizzo della concessione dei posteggi
------------------------------------------------------------------

1. Nessun  concessionario  può  utilizzare  più  di  un  posteggio  contemporaneamente  nello  stesso  mercato, fiera o sagra. 

2. Il divieto di cui al comma precedente, ai sensi dell’art. 13, comma 5 della L. R. n.18/1995, non si applica a coloro che alla data del 20 marzo 1995 (data di entrata in vigore della L.R. 18/95), erano titolari di più posteggi nella stessa fiera o mercato. 

3. Il titolare dell’autorizzazione ha diritto ad utilizzare il posteggio per tutti i prodotti del settore merceologico  oggetto  della  sua  attività,  nel  rispetto  delle  vigenti  norme  in  materia  igienico-sanitaria e di legge in genere, nonché delle disposizioni del presente regolamento.  

|

Art. 26 - spostamento di luogo e di data dei mercati
-----------------------------------------------------

1. Fermo restando quanto previsto al precedente art. 9 co. 4, lo spostamento definitivo di luogo, e/o di data di svolgimento delle operazioni di mercato, è deliberato dal Consiglio Comunale nel caso  dei  mercati  o  fiere  locali  istituiti  con  provvedimento  dell’Organo  Consiliare;  nel  caso  delle  fiere  o  sagre  istituite  con  Determinazione  Sindacale,  provvede  il  Sindaco  con  propria  determinazione. 

2. Dello spostamento di luogo e/o di data del mercato, l’Amministrazione comunale dà pubblicità mediante  avvisi  affissi  all’interno  del  mercato  da  trasferire,  almeno  due  settimane  prima.  In  ogni caso, restano in vigore le concessioni di posteggio in atto. 

3. Può  essere  deciso  dall’Ufficio  competente  dell’Amministrazione  Comunale  lo  spostamento  temporaneo di luogo di un mercato per motivi di pubblico interesse, al fine di: 

   • provvedere  alla  realizzazione  di  interventi  di  manutenzione  che  interessino  strade,  piazze,  impianti (rifacimenti, sostituzioni, ecc.); 
   
   • evitare crolli e smottamenti; 
   
   • assicurare la tutela della sicurezza della circolazione e dell’incolumità pubblica;

   • assicurare il rispetto delle norme del Codice della strada nonché la possibilità di accesso alle zone interessate dai mercati o fiere locali da parte di tutti i veicoli di soccorso. 

|

Art. 27 - obblighi degli esercenti
----------------------------------

1. Per  tutta  la  durata  delle  operazioni  di  mercato  è  fatto  obbligo  al  titolare  del  posteggio  di  esporre al pubblico, mediante cartello affisso alla struttura di vendita, in posizione ben visibile: 

   • i  dati  identificativi  dell'azienda,  (ditta  o  ragione  sociale,  numero  dell’autorizzazione  con  data  di  rilascio  e  data  di  scadenza,  numero  di  partiva  IVA,  numero  di  iscrizione  alla  C.C.I.A.A., generalità complete di eventuali addetti alla vendita);  
   
   • la ricevuta di pagamento della T.O.S.A.P. 2.Ai sensi dell’art. 14 del D.Lgs. 5 febbraio 1997 n.22, gli esercenti devono  mantenere ordinato e pulito il posteggio e gli spazi ad esso adiacenti, provvedendo costantemente alla rimozione di tutti i rifiuti prodotti. A tal fine, e per agevolare il servizio di pulizia dell’area, è fatto obbligo agli  stessi  di  dotarsi  di  idonei  contenitori  per  i  rifiuti  in  tutti  i  casi  nei  quali  non  siano  disponibili,  o  utilizzabili,  materiali  ed  attrezzature  forniti  dall’azienda  preposta  al  servizio  di  pulizia.  Nei  casi  in  cui  quest’ultima  abbia  collocato,  presso  il  mercato,  contenitori  per  la  raccolta differenziata di imballaggi, di rifiuti organici  o di altri materiali, è fatto obbligo agli operatori commerciali di servirsi di tali contenitori per il conferimento delle relative categorie di rifiuti. 3.Ciascun  esercente  risponde  personalmente  delle  condizioni  del  posteggio  assegnatogli,  con  specifico  riferimento  allo  stato  d’igiene  del  medesimo.Pertanto  risponderà  di  eventuali  rifiuti  rinvenuti all’atto dei controlli all’interno dell’area, a prescindere della provenienza e tipologia dei medesimi. 4.Gli operatori sono inoltre tenuti a: 
   
   • tenere esposti e ben visibili i prezzi dei prodotti e degli articoli posti in vendita; •tenere ben visibili al pubblico le bilance per la pesatura dei prodotti, nel caso di vendita di prodotti alimentari; 
   
   • rispettare gli orari di vendita. 
   
|

Art. 28 - decadenza e revoca dell’autorizzazione
------------------------------------------------

1. Ai  sensi  dell’art.  3  co.1  della  L.R.  18/95,  si  decade  dall’autorizzazione  all’esercizio  del  commercio su aree pubbliche qualora il titolare non inizi l’attività entro sei mesi dalla data in cui  ha  avuto  comunicazione  dell’avvenuto  rilascio  o,  in  caso  di  subentro  ad  attività  esistenti,  entro i sei mesi dalla data dell’atto di cessione di azienda, salvo proroga nei casi di comprovata necessità. 

2. La  revoca  dell’autorizzazione  all’esercizio  del  commercio  su  aree  pubbliche  è  disposta  dal  Settore  competente  al  rilascio  delle  autorizzazioni.  L’autorizzazione  è  revocata  nei  casi  di  decadenza  della  concessione  del  posteggio,  ai  sensi  dell’art.  3  della  L.R.  18/95,  e  dell’art.  14  della legge medesima, come modificato dall’art. 10 L.R. 2/96, ovvero: 

   • quando  l’operatore  non  abbia  utilizzato  il  posteggio,  senza  giustificato  motivo,  per  un  periodo superiore a tre mesi per anno solare, nel caso di autorizzazione di tip. B, ovvero ad 1/4 del periodo complessivo nel caso di autorizzazione stagionale; 
   
   • a causa del mancato rispetto delle norme sull’esercizio dell’attività, compreso quanto forma oggetto delle prescrizioni relative all’occupazione del posteggio. 

3. L’autorizzazione è revocata altresì: 

   • per  il  mancato  pagamento  di  due  annualità  consecutive  della  tassa  OSAP  nei  termini  previsti; •nel  caso  in  cui  sia  accertato,  dal  competente  ufficio  dell’amministrazione  comunale,  che  l’autorizzazione  sia  stata  rilasciata  in  difformità  a  quanto  prescritto  dalla  norma  di  cui  al  precedente  art.  6;  restano  salvi,  in  ogni  caso,  i  provvedimenti  rilasciati  in  virtù  di  cessioni  avvenute in data antecedente all’entrata in vigore del presente regolamento. 
   
4. L’Ufficio    comunale    competente,    accertati    i    presupposti    di    cui    sopra,    comunica    immediatamente all’interessato la revoca dell’autorizzazione. 

5. Gli assegnatari di posteggio che incorrono nella decadenza della concessione, non hanno diritto a restituzione di tasse né ad indennizzo alcuno. 

6. L’amministrazione comunale può revocare la concessione del posteggio per motivi di pubblico interesse, senza alcun onere per il Comune; in tal caso l’operatore concessionario ha diritto ad ottenere   un   altro   posteggio,   ai   sensi   dell'art.   8   comma   11   L.R.   18/1995,   da   reperire   prioritariamente tra i posteggi non ancora assegnati e per i quali non sia stata presentata alcuna istanza  di  autorizzazione,  ovvero  mediante  istituzione  di  un  nuovo  posteggio  all’interno  del  mercato. 

7. Il  posteggio  concesso  in  sostituzione  di  quello  eliminato  non  può  avere,  salvo  espressa  dichiarazione di accettazione in forma scritta da parte dell'operatore, una superficie inferiore e deve  essere  localizzato,  possibilmente  in  conformità  alle  scelte  dell'operatore.  Questi,  nelle  more  dell'assegnazione  del  nuovo  posteggio,  ha  facoltà  di  esercitare  l’attività  nell'area  che  ritiene  più  adatta,  della  medesima  superficie  del  posteggio  revocato,  nel  rispetto  delle  prescrizioni  degli  strumenti  urbanistici  e  dei  vincoli  di  carattere  storico  monumentale  nonché  delle limitazioni e divieti posti per motivi di polizia stradale o di carattere igienico-sanitario o per altri motivi di pubblico interesse. 

8. La  revoca  del  posteggio  può  avere  il  carattere  della  temporaneità  (in  occasione  di  lavori  od  altre  evenienze  di  pubblico  interesse)  e  non  appena  venute  meno  le  ragioni  di  pubblico  interesse  che  hanno  determinato  la  sostituzione  del  posteggio  dovrà  essere  ripristinata  la  condizione originaria. 

9. Nella  comunicazione  di  decadenza  della  concessione  deve  essere  indicato  un  termine,  non  superiore  a  gg.  15,  entro  cui  il  concessionario  decaduto  deve  rimuovere  tutte  le  strutture  presenti  sul  posteggio.  Superato  tale  termine,  il  Comune  provvede  alla  rimozione  di  quanto  abbandonato sul posteggio a spese del concessionario inadempiente.

|

Art. 29 - conservazione del posteggio
-------------------------------------

1. L’operatore  che  per  periodi  prolungati  non  ha  utilizzato  il  posteggio  per  motivi  giustificati  e  tempestivamente documentati, ha diritto alla conservazione del posteggio. 

2. I casi in cui l’assenza del titolare dall’esercizio dell’attività è giustificata sono:

   • gravidanza e puerperio; 
   
   • malattie ed infortuni; •ferie non superiori ad un mese per anno solare; 
   
   • sospensione dell’autorizzazione, ai sensi del successivo art. 33; 
   
   • cariche elettive o sindacali.  
   
3. Nei  casi  di  cui  ai  punti  precedenti,  la  conservazione  del  posteggio  dovrà  essere  richiesta  mediante  l’invio  di  istanza  al  Comune,  corredata  da  idonea  certificazione  comprovante  le  motivazioni di assenza, ove possibile, preventivamente e comunque non oltre il quinto giorno successivo a quello in cui ha avuto inizio l’assenza. 
   
4.Il  posteggio  temporaneamente  non  occupato  dal  titolare,  per  tutta  la  durata  dell’assenza  dello  stesso, è messo a sorteggio, come meglio specificato all’art. 21 del presente regolamento. 

|

Art. 30 - funzionamento dei mercati e divieti
---------------------------------------------

1. Il  mercato è  gestito  dal  Comune  che  assicura  l’espletamento  delle  attività  di  carattere  istituzionale ed eventualmente l’erogazione di servizi aggiuntivi - quali i servizi informazioni, bus  navetta,  ecc.  -  salvo  che  non  si  proceda,  per  questi  ultimi,  all’affidamento  a  soggetto  esterno. 

2. Le  operazioni  di  allestimento  degli  stands,  carico  e  scarico  delle  merci  dovranno  essere  ultimate almeno mezz'ora prima dell'inizio delle attività di vendita all'interno del mercato. 

3. I  concessionari  delle  aree  non  possono  occupare  superficie  maggiore  o  diversa  da  quella  espressamente assegnata, né occupare, anche con piccole sporgenze, spazi comuni riservati al transito, passi carrabili, ingressi a negozi o a private abitazioni. 

4. Le tende di protezione del banco di vendita debbono essere collocate ad una altezza dal suolo non  inferiore  a  2  mt.  nel  punto  più  basso,  e  comunque  all’interno  dell’area  di  posteggio,  in  modo  tale  da  non  intralciare  le  zone  destinate  al  transito  pedonale  e  degli  eventuali  mezzi  di  soccorso. 

5. E’ vietato l'utilizzo di mezzi sonori. 

6. E’  consentito  mantenere  nel  posteggio  i  propri  veicoli  quando  le  caratteristiche  dimensionali  del posteggio lo consentano, siano essi attrezzati o meno per l'attività di vendita fermo restando il divieto di occupare superficie diversa o maggiore di quella espressamente assegnata. 

7. L'assenza dell'operatore nei mercati la cui giornata di svolgimento sia stata spostata dall’ufficio competente non potrà essere computata ai fini della decadenza dalla concessione del posteggio. 

|

Art. 31 - vigilanza e controllo
--------------------------------

1. La  vigilanza    e  il  controllo  circa  il  rispetto  delle  norme  igienico-sanitarie  è  esercitata  dalla  AUSL. 

2. Al  Comando  di  Polizia  Municipale  spetta  il  controllo,  conformemente  ai  propri  compiti  istituzionali,  circa  il  regolare  svolgimento  dei  mercati  nelle  aree  individuate  dagli  organi  competenti.

3. L’addetto  dell’Amministrazione  per  il  sorteggio  e  la  rilevazione  delle  presenze  ha  l’onere  di  controllare   la   corretta  collocazione   degli   operatori   nei   posteggi   loro   assegnati,   nonchè   l’effettiva  presenza  di  ciascuna  azienda  titolare  di  posteggio,  e  di  segnalare  le  eventuali  difformità al responsabile di mercato del Comando di Polizia Municipale.

|

Art. 32 – sanzioni
-------------------

1. Si  applica,  in  materia  di  sanzioni  amministrative,  l’art.  20  della  L.R.  18/95,  come  modificato  ed integrato dalla L.R. 2/96. 2.Nei casi di abbandono o deposito incontrollato di rifiuti, si applicano le sanzioni di cui all’art. 50 comma 1 del D.Lgs. 5 febbraio 1997 n. 22. 

3. Ove  non  ricorrano  ipotesi  espressamente  previste  dalla  L.R.  18/95  o  da  altre  disposizioni  di  legge  vigenti,  per  le  violazioni  delle  norme  del  presente  regolamento  si  applica,  ai  sensi  dell’art.  7  bis  del  D.Lgs.  267/2000,  la  sanzione  amministrativa  pecuniaria  da  25,00  euro  a  500,00 euro. 4.In caso di recidiva (stessa violazione commessa due volte nell’anno solare), l’ufficio comunale competente   trasmetterà   all’operatore   responsabile   della   violazione   un   provvedimento   di   formale  diffida  e  contestuale  sospensione  dell’autorizzazione  per  un  periodo  non  superiore  a  trenta  giorni.  Detto  provvedimento  sarà  notificato,  ed  eseguito  con  il  ritiro  temporaneo  del  titolo,  dalla  Polizia  Municipale,  che  provvederà  altresì  alla  successiva  restituzione  del  titolo  all’interessato al termine del periodo; in entrambi i casi il Comando di P.M. informerà l’ufficio amministrativo competente. 5.A fronte di ulteriori reiterazioni, l’ufficio comunale competente procederà, ai sensi degli artt. 3 co.2 e 14 co. 3 L.R. 18/95, alla pronuncia di decadenza della concessione del posteggio, e alla conseguente revoca dell’autorizzazione. La Polizia Municipale provvederà al ritiro del titolo, e lo trasmetterà all’ufficio amministrativo competente. 

|

Art. 33 - norma di rinvio
--------------------------

1. Per quanto non previsto dal presente regolamento, si applicano le leggi vigenti in materia. 

|

Art. 34 
--------

L’ufficio  Comunale  competente  è  tenuto  ogni  6  mesi  a  trasmettere  alla  Commissione  Consiliare  competente apposita relazione tecnica sullo stato del commercio su aree pubbliche nel territorio del Comune, nella quale si evinca  lo stato di  attuazione del vigente regolamento.

|

Art. 35
---------

Nell’ambito degli avvisi pubblicati per l’assegnazione di posteggi nei mercati settimanali va operata una riserva del 30%. Destinata agli operatori del settore alimentare, al fine di assicurare l’equilibrio dell’offerta.

|

Art. 36
----------

Il presente regolamento deve essere fornito dall’amministrazione, a tutti gli operatori commerciali, come parte integrante alla documentazione di autorizzazione. 
