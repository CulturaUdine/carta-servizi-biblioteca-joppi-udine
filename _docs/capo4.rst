=====================================
Capo 4 - Autorizzazioni stagionali temporanee
=====================================

Art. 14 - finalità e limitazioni 

1. Le  autorizzazioni  stagionali  e  temporanee  sono  rilasciate  per  periodi  inferiori  ad  un  anno,  in  coincidenza e nell’ambito di iniziative tese alla promozione delle attività commerciali nel loro complesso,   oppure   di   attività   commerciali   di   specifica   tipologia   o   specializzazione   merceologica,  nonché  nell’ambito  di  iniziative  di  animazione,  culturali,  sportive  o  di  altra  natura, tali da configurarsi comunque quali riunioni straordinarie di persone. 

2. Non   è   consentito,   nelle   zone   limitrofe   a   mercati   o   fiere,   il   rilascio   di   autorizzazioni   temporanee, durante il periodo del loro svolgimento. 

3. Le  attività  commerciali  stagionali  e  temporanee  sono  disciplinate  dalle  stesse  norme  previste  per le autorizzazioni a validità pluriennale. 

4. Il rilascio delle autorizzazioni temporanee può essere limitato anche in relazione a determinate specializzazioni merceologiche, affinché l’esercizio delle attività sia compatibile ed in sintonia con le finalità dell’iniziativa nella quale si colloca. 

5. Il  numero  dei  posteggi  e,  più  in  generale,  degli  spazi  da  destinarsi  all’esercizio  delle  attività,  così  come  i  prodotti  merceologici  ammessi  ed  i  termini  per  la  presentazione  delle  domande,  sono stabiliti di volta in volta dall’amministrazione comunale compatibilmente con le esigenze di viabilità ed ogni altro interesse pubblico, anche sulla base della presentazione degli specifici progetti di cui all’articolo successivo. 

|

Art. 15 - presentazione dei progetti
------------------------------------

1. Condizione preliminare al rilascio delle autorizzazioni temporanee è la presentazione da parte di soggetti privati o pubblici, o l’elaborazione da parte del Comune, di specifici progetti. 

2. I  soggetti  privati  organizzatori  possono  essere  imprese  o  consorzi  di  imprese  operanti  nel  settore  del  commercio,  e  associazioni  senza  fini  di  lucro.  Il  progetto  deve  essere  presentato  all’ufficio competente almeno 90 giorni prima della data di inizio della manifestazione, a mano o con raccomandata A/R. Il progetto deve contenere la seguente documentazione: 

   • relazione descrittiva del progetto da attuare, dal quale si evincano: 
   
   • le finalità dell’iniziativa; 
   
   • gli spazi richiesti e la loro localizzazione; 
   
   • le modalità di organizzazione delle aree di vendita, con l’indicazione di quanto è necessario per l’esercizio delle attività (strutture, impianti, servizi); 
   
   • rilievo  planimetrico  in  scala  1:1000,  a  firma  di  un  tecnico  abilitato,  dell’area  pubblica  interessata dal progetto; •rilievo fotografico dell’area con particolare riferimento agli assi stradali adiacenti; 
   
   • dichiarazione di impegno ad installare ed utilizzare impianti elettrici conformi alla L. 46/90; 
   
   • dichiarazione di impegno a stipulare idoneo contratto di noleggio e pulizia dei W.C. chimici (uomo, donna, portatore di handicap), in numero idoneo alle dimensioni dell’iniziativa, e al potenziale afflusso di pubblico come stimato nella relazione esplicativa. 

3. Rimane  nella  facoltà  dell’amministrazione  richiedere,  dopo  l’acquisizione  del  progetto,  ogni  altra  eventuale  documentazione  concernente  l’identità  e  l’attività  del  soggetto  organizzatore  (atto costitutivo, iscrizione al registro delle imprese, contratto consortile, ecc.). 

4. E’  in  ogni  caso  onere  dell’ufficio  competente  acquisire  eventuali  nulla-osta  da  parte  di  altri  uffici dell’amministrazione comunale.

|

Art. 16 - rilascio dell’autorizzazione
--------------------------------------

1. Verificata   l’accoglibilità   del   progetto,   anche   sotto   il   profilo   dell’opportunità,   l’ufficio   competente dell’amministrazione procederà ad acquisire dal soggetto organizzatore, ai fini del rilascio  dei  provvedimenti,  l’elenco  degli  operatori  per  i  quali  si  richiede  l’ammissione,  comprendente  i  seguenti  dati:  nome  e  cognome,  luogo  e  data  di  nascita,  residenza,  codice  fiscale e/o partita I.V.A. ed eventuale recapito telefonico; ditta o ragione sociale, sede legale e numero di iscrizione al registro delle imprese, ove ne sia previsto l’obbligo. 

2. L’elenco   di   cui   al   precedente   comma   dovrà   inoltre   essere   accompagnato,   per   ciascun   operatore,  dalla  fotocopia  del  documento  di  riconoscimento  e  dalle  dichiarazioni  redatte  e  sottoscritte ai sensi del D.P.R. 445/2000 (norme in materia di autocertificazione) relative: 

   • al  possesso  dei  requisiti  morali  previsti  dall’art.  5  comma  2  e  4  del  D.Lgs.  114/98  e  richiamati dall’art. 3 comma 2 della L.R. 22/12/1999 n. 28; 
   
   • al  possesso  dei  requisiti  professionali  di  cui  all’art.  3  co.  3  della  L.R.  n.  28/99  (solo  per  il  settore alimentare); 
   
   • nel  caso  di  somministrazione  di  alimenti  e  bevande,  al  numero  di  iscrizione  al  registro  esercenti il commercio e al possesso dei requisiti igienico sanitari previsti dall’ordinanza del Ministero della Salute del 22/04/2002; •all’eventuale  commercializzazione  di  prodotti  alimentari  non  deperibili  e  non  soggetti  a  trattamenti termici, ove il caso. 

3.Non   saranno   ammessi   gli   operatori   dei   quali   pervenga   documentazione   incompleta.

