=================
Capo 1 - Tipologie di commercio su aree pubbliche
=================

Art. 1 - finalità e definizioni 
-------------------------------

1. Il  presente  regolamento  disciplina  il  commercio  su  aree  pubbliche  nel  territorio  del  Comune,  secondo  i  principi  stabiliti  dalle  leggi  regionali  n.  18  del  1°  marzo  1995,  n.  2  dell’8  gennaio  1996 e n. 28 del 22 dicembre 1999.  

2. Per   commercio   su   aree   pubbliche   si   intende   la   vendita   di   merci   al   minuto   e   la   somministrazione  al  pubblico  di  alimenti  e  bevande  effettuata  su  aree  pubbliche  o  su  aree  private delle quali il Comune abbia la disponibilità, attrezzate o no, scoperte o coperte.  

3. Per  «aree  pubbliche»  si  intendono  strade,  canali,  piazze,  comprese  quelle  di  proprietà  privata  gravate  da  servitù  di  pubblico  passaggio,  ed  ogni  altra  area  di  qualunque  natura  destinata  ad  uso pubblico.  4.Per  «posteggio»  si  intende  la  parte  di  area  pubblica  o  privata  di  cui  il  Comune  abbia  la  disponibilità che viene data in concessione al titolare dell’attività.  

|

Art. 2 - tipologia e regime autorizzatorio
------------------------------------------

1. Il commercio su aree pubbliche può essere svolto:  a)su  aree  date  in  concessione  per  un  periodo  di  tempo  pluriennale,  per  essere  utilizzate  quotidianamente dagli stessi soggetti per tutta la settimana o comunque per almeno cinque giorni la settimana (mercato giornaliero come definito all’art. 1 co.2 lett. a L.R. 18/95,  nel seguito definito “commercio di tipologia A”);  b)su aree date in concessione per un periodo di tempo pluriennale per essere utilizzate solo in uno  o  più  giorni  della  settimana  (mercato  settimanale  come  definito  all’art.  1  co.2  lett.  b  L.R. 18/95, nel seguito definito “commercio di tipologia B”);  c)su qualsiasi area, purché in forma itinerante (commercio ambulante come definito all’art. 1 co.2 lett. c L.R. 18/95, nel seguito definito “commercio di tipologia C”).  

2. E’  previsto  il  rilascio  di  un’autorizzazione,  da  parte  dell’amministrazione  comunale  nel  cui  comune ha sede l’attività, solo per le attività non itineranti. Ai sensi dell’art. 24 co.1 L.R. n. 17 del 28 dicembre 2004, attuato con D.P.R.S. n. 162 del 29/6/2005, per l’avvio di un’attività di commercio  di  tipologia  C  è  unicamente  richiesta,  anche  per  i  residenti  in  altri  comuni,  una  comunicazione di inizio attività (CIA), secondo le modalità di cui al successivo art. 7.

|

Art. 3 - autorizzazioni di durata inferiore ad un anno
-------------------------------------------------------

1. Il  Comune  può  rilasciare,  nel  corso  dell’anno  solare,  autorizzazioni  temporanee  o  stagionali  per l’esercizio del commercio su aree pubbliche appositamente individuate. 

2. Tali autorizzazioni possono riguardare: 

   • fiere – mercato, o sagre; 
   
   • altre attività commerciali temporanee.

3. Per  “fiera  mercato”  o  “sagra”  si  intende  l’afflusso  nei  giorni  stabiliti  e  nelle  aree  a  ciò  destinate,  di  operatori  autorizzati  ad  esercitare  l’attività  commerciale  su  aree  pubbliche  in  occasione  di  particolari  ricorrenze,  eventi  o  festività,  e  sono  istituite  dal  Comune  con  Determinazione  Sindacale.  Possono  essere  istituite  delle  fiere-mercato  o  sagre  anche  in  occasione di festività locali o circostanze analoghe. 

4. Altre attività commerciali temporanee possono essere autorizzate a seguito di presentazione di appositi  progetti  predisposti  da  soggetti  organizzatori  pubblici  e  privati.  Si  definiscono  stagionali  le  autorizzazioni  di  durata  non  inferiore  a  60  giorni  e  non  superiore  a  180  giorni,  mentre le autorizzazioni temporanee hanno durata non superiore a 59 giorni nell’anno solare.


