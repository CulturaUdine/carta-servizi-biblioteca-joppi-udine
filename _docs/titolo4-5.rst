=========================
Titolo 4 - liquidazioni
=========================

art. 20
--------------

1. A  conclusione  dell’attività  sportiva,  motoria  o  delle  altre  iniziative  cui l’Amministrazione  abbia  concesso  un  intervento,  si  provvede,  su  richiesta  del beneficiario, alla  liquidazione e  pagamento. A tal fine il destinatario dell’intervento deve inoltrare all’Amministrazione centrale o alla Circoscrizione competente, anche a mezzo lettera  raccomandata, entro 90 gg.  dalla  conclusione dell’attività la seguente documentazione:
   a) dettagliata  ed  analitica  relazione  tecnico  sportiva,  sottoscritta  dal  legale rappresentante,  recante  il  visto  da  parte  della  Federazione  e/o  Ente  di  Promozione Sportiva  riconosciuta  dal  C.O.N.I.  competente,  che  illustri  l’attività  svolta,  la partecipazione  ai  campionati  ed  i  relativi  risultati  conseguiti,  l’iniziativa  realizzata, l’attività promozionale svolta (C.A.S. o Centro equipollente);
   b) elenco nominativo degli atleti della squadra o dei giovani iscritti al Centro di avviamento  allo  sport  o  al  Centro  equipollente  o  al  corso  di  attività  motoria,  con l’indicazione  della  data  e  del  luogo  di  nascita,  della  disciplina  sportiva  praticata  e sottoscritto dal legale rappresentante con firma autenticata, a pena decadenza;

   c) dichiarazione  in  bollo,  sottoscritta  dal  legale  rappresentante,  resa  ai  sensi dell’articolo 20 e previa ammonizione dell’articolo 26 della legge 4 Gennaio 1968 n. 15 con la quale si attesti:
  
      - che  l’intervento  finanziario  assegnato  dall’Amministrazione  Comunale  è stato utilizzato per l’attivitàper la quale era stato richiesto;
      - che le spese sostenute ed evidenziate nel rendiconto sono afferenti all’anno o alla stagione cui si riferisce l’intervento finanziario;
      - che   le   entrate,   derivanti   da   altre   eventuali   attività dell’Associazione, unitamente  ai  contributi  erogati  da  enti  pubblici  o  privati  a  sostegno  delle  finalità istituzionali   statutariamente   determinate,   non   producono   nel   bilancio   complessivo dell’annocui  si riferisce  l’intervento un utile  economico.  ( In  caso  contrario specificare la utilizzazione);
      - che  ha  adempiuto  a  tutti  gli  obblighi  in  materia  fiscale,  previdenziali  ed assistenziali previste dalle normative vigenti;
      - che  il  legale  rappresentante  non  è  decaduto  dal  mandato  ricevuto  ed  è abilitato a riscuotere somme da Enti pubblici e privati.
     
   d) copia autenticata del verbale di approvazione, da parte degli organi statutari competenti, del rendiconto di  attività sportivaomotoria corrispondente  alla stagione  per  cui  viene  concesso  l’intervento  ed  evidenziando  tutte  le  spese eventualmente non riportate nel bilancio trasmesso all’Amministrazione Comunale ai sensi dell’articolo successivo.
   
   e) rendiconto delle entrate e delle uscite sottoscritto dal legale rappresentante e redatto secondo le modalità di cui all’articolo seguente.


2. Trascorso  infruttuosamente  il  termine  perentorio  di  90  gg.  (fanno  fede timbro  e  data della  raccomandata  del  servizio  postale  di  stato)  dalla  data  della realizzazionedell’attivitàoiniziativa svolta, in assenzadella documentazione, il richiedente decade dalla concessione dell’intervento.

|

art. 21
------------

1. Il rendiconto deve essere redatto indicando analiticamente le singole voci e  precisando  le  risorse  del  soggetto  richiedente,  i  contributi  accertati  da  altri  Enti pubblici e privati, e l’intervento concesso dal Comune ma non riscosso.

2. Le  voci  in  uscita  devono  consentire,  da  parte  del  servizio  preposto, l’individuazione  del  numero,    la  durata  e  la  quantità  relativa  alla  voce  riportata  in bilancio  (  per  quanto  riguarda  le  trasferte  inserite  nella  attività  federale,  indicare località e numero partecipanti).

3. Non  dovranno  essere  riportate  tutte  quelle  voci  che  non  si  riferiscono esclusivamente    alla  realizzazione  dell’iniziativa  oggetto  dell’intervento  ed  in particolare non dovranno essere indicate le voci escluse dall’art. 8.

|

art. 22
----------------

1. In  caso    di  intervento    partecipativo  in    beni  e  servizi,  nel  rendiconto devono  essere  indicate  le  voci  non  spese  a  seguito  dell’intervento  diretto dell’Amministrazione.

2. Se  l’intervento  è  concesso  a  rimborso  delle  spese,  dovranno  essere allegate le relative fatture, inoriginale, intestate all’Associazione.
