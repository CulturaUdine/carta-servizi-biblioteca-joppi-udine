===================
Regolamento della Piscina comunale
===================


**PISCINA COMUNALE - Norme di comportamento**

ART. 1) L'accesso é consentito solo alle persone munite di biglietto o della ricevuta di quanto dovuto o altro titolo, dietro esibizione di tessera federale di riconoscimento (per gli atleti e le scuole nuoto) o tessera rilasciata dall'Assessorato allo Sport del Comune di Palermo (per il pubblico). La validità del biglietto di ingresso é di ore 1 (UNA).

ART. 2) I minori di anni 14 devono essere accompagnati in vasca da uno dei genitori o da persona maggiorenne delegata, capace di sorvegliare la loro attività.

ART. 3) L'orario di apertura e chiusura dell'Impianto, nonché le tariffe d'uso, sono indicate nella tabella posta all'ingresso. Le vasche e le zone adiacenti devono essere lasciate libere 20 minuti prima della chiusura dell'Impianto.

ART. 4) L'uso degli armadietti é consentito gratuitamente per il deposito degli indumenti. Per ottenere la chiave é necessario lasciare in deposito, al personale addetto, un documento di riconoscimento con fotografia. LA CHIAVE DEVE ESSERE RICONSEGNATA ALL'USCITA.

ART. 5) Non é previsto il servizio di custodia degli oggetti depositati negli armadietti (L'AMMINISTRAZIONE COMUNALE DECLINA OGNI RESPONSABILITA' PER FURTI, SMARRIMENTI O DETERIORAMENTI).

ART. 6) L'uso dei servizi e degli spogliatoi é distinto per sesso. Gli Utenti pertanto, senza eccezione, dovranno utilizzare esclusivamente i servizi e gli spogliatoi in base alla loro destinazione.

ART. 7) Può essere interdetto al pubblico l'uso della vasca in occasione di manifestazioni sportive, federali o patrocinate dal Comune di Palermo, previo avviso all'utenza da parte della Direzione.

ART. 8) L'utente o la Società sportiva che, per intemperie o altro fatto non imputabile al Comune, non utilizzi l'Impianto, NON HA DIRITTO AD ALCUN RIMBORSO NE' AL TRASFERIMENTO AD ALTRA DATA DELL'USO DELLA VASCA.

ART. 9) E’ OBBLIGATORIO: - Usare le cabine di rotazione per svestirsi, vestirsi ed indossare o togliere il costume; - Accedere agli spogliatoi, alle docce e al bordo-vasca usando le apposite ciabatte, che devono essere calzate nella zona asciutta degli spogliatoi (cabine di rotazione);- Fare la doccia prima di accedere in vasca e indossare la cuffia prima di immergersi;  - Accedere in vasca passando dagli appositi tunnel con doccia igienizzante automatica.

ART. 10) E' VIETATO: - Fumare in tutti gli ambienti della Struttura; - Scrivere sui muri e sulle porte; - Togliere il costume fuori dalle apposite cabine di rotazione e   girare o sostare, privi di costume, nei corridoi, negli spogliatoi, nelle docce, e nei guardaroba; - Soffermarsi sotto le docce oltre il tempo necessario; - Usare bagnoschiuma, sapone e shampoo durante la doccia;- Usare recipienti di vetro o qualsiasi altro oggetto che possa costituire pericolo; - Consumare cibi e bevande al di fuori dell'area di ristoro; - Affiggere locandine, manifesti o altro non autorizzati dalla Direzione; - Giocare a palla; -Introdurre animali all'interno della Struttura; - Organizzare corsi nuoto o altre attività similari senza la preventiva autorizzazione dell'amministrazione.

ART.11) Ai Tecnici, agli Allenatori, ai Dirigenti e agli Accompagnatori non é consentito fare il bagno a titolo personale (il loro accesso in vasca é autorizzato solamente nelle fasce orarie strettamente collegate con la loro attività, in base ad elenco fornito dalle Società di appartenenza, e comunque nel rispetto delle norme generali).

ART. 12) I frequentatori della Piscina Olimpica sono tenuti ad attenersi alle presenti disposizioni, a quelle impartite dalla direzione, alle vigenti disposizioni di P.S. e, comunque, a mantenere un comportamento adeguato alle norme del codice civile e alle caratteristiche dell'Impianto.

ART. 13) Gli atleti possono accedere in vasca per gli allenamenti solo se é presente il tecnico responsabile della Società di appartenenza.

ART. 14) Gli allievi delle scuole nuoto possono accedere negli spogliatoi e, quindi in vasca, solo se sono presenti gli Istruttori regolarmente accreditati dalle Societá di appartenenza. Durante il periodo delle lezioni i rapporti con gli allievi verranno tenuti esclusivamente dagli Istruttori e dagli Organizzatori. I genitori potranno chiedere notizie sull'andamento dell'attività nei giorni e nelle ore stabiliti, che saranno comunicati dagli istruttori. Non é consentita la presenza di genitori o accompagnatori sul piano vasca e negli spogliatoi.

ART. 15) La gestione delle scuole nuoto per i minori, sia dal punto di vista disciplinare che organizzativo ed economico é a totale carico e responsabilità degli Enti organizzatori, i quali dovranno provvedere per gli istruttori in vasca e per il personale di assistenza negli spogliatoi, per i propri allievi.L'Amministrazione non fornisce servizi alla persona eccezione fatta per il servizio di assistenza bagnanti in conformità alle leggi vigenti.

ART. 16) L'Impianto può essere utilizzato per lo svolgimento di manifestazioni sportive ed agonistiche. Ciascuna manifestazione, disciplinata da apposito Regolamento, é soggetta a preventiva autorizzazione da parte dell'Amministrazione. Le richieste dovranno essere inoltrate al Servizio G.I.S. almeno 8 (otto) giorni prima della data della manifestazione.

ART. 17) L'inosservanza delle presenti norme comporterà l'allontanamento dalla Piscina. II contravventore é tenuto, a semplice richiesta del Personale incaricato, al rilascio delle proprie generalità al fine di eventuali azioni civili e penali.

ART. 18) Eventuali reclami possono essere inoltrati alla Direzione della Piscina o presso il Comune di Palermo (Ripartizione allo Sport o Gestione Impianti Sportivi).
