=========================================================
Capo 2 - Autorizzazioni pluriennali e comunicazioni di inizio attività. 
=========================================================

Art. 4 - disponibilità di aree pubbliche
----------------------------------------

1. La disponibilità delle aree si ha nei seguenti casi: 

   • per il commercio di tipologia A: -nei casi in cui il posteggio risulti esistente alla data di entrata in vigore della L.R. 18/95; -disponibilità  risultanti da apposito Piano delle Aree Pubbliche  di  tipologia  A  approvato  con Deliberazione del Consiglio Comunale; -cessazioni di attività; -revoche e decadenze di autorizzazioni. 
   
   • per il commercio di tipologia B: -nei casi in cui il posteggio risulti esistente alla data di entrata in vigore della L.R. 18/95; -individuazione  di  nuove  aree  da  parte  dell’Organo  Consiliare,  anche  in  forma  di  ampliamento di aree di mercato esistenti;  -cessazioni di attività; -revoche e decadenze di autorizzazioni. 
   
2. Nel  caso  di  istituzione  di  un  nuovo  mercato  di  tipologia  B,  il  provvedimento  istitutivo  dovrà  individuarne  l’esatta  ubicazione,  la  giornata  di  svolgimento,  l’ampiezza  complessiva  espressa  in  metri  quadrati,  il  numero  totale  dei  posteggi  e,  se  previsti,  il  numero  di  quelli  riservati  ai  produttori agricoli. 

3. Nella planimetria allegata a ciascun provvedimento dovranno essere indicati: 

   • l’esatta  ubicazione  del  mercato,  la  delimitazione  dell’area  di  pertinenza  e  la  sua  superficie  complessiva; 
   
   • il  numero,  la  dislocazione  ed  il  dimensionamento  singolo  e  complessivo  dei  posteggi  nonché, eventualmente, i posteggi riservati ai produttori agricoli; 
   
   • la numerazione progressiva con la quale sono identificati i singoli posteggi. 
   
4. La planimetria di ciascuno dei mercati istituiti dovrà essere tenuta e costantemente aggiornata presso  l’ufficio  competente  dell’amministrazione  comunale.  Dovrà  inoltre  essere  corredata  dalle   relazioni   o   schede   tecniche   relative,   e   tenuta   a   disposizione   di   chiunque   voglia   consultarla. 

5. L’individuazione  di  nuove  aree,  così  come  la  revisione  di  quelle  esistenti,  per  le  attività  non  itineranti,  dovrà  comunque  essere  effettuata  sulla  base  delle  caratteristiche  economiche  del  territorio, della densità della rete distributiva e della presumibile capacità di domanda, al fine di  assicurare  un  adeguato  equilibrio  con  le  installazioni  commerciali  su  aree  private  e  le  altre  forme di distribuzione.

|

Art. 5 - requisiti per il rilascio dell’autorizzazione (tipologie A e B)
-----------------------------------------------------------------------

1. La domanda per il rilascio dell’autorizzazione (tipologie A e B) deve essere inviata all’ufficio competente,  ai  sensi  della  L.R.  18/95  art.  5  e  in  conformità  alle  vigenti  norme  in  materia  di  autocertificazione,   esclusivamente   a   mezzo   raccomandata,   unitamente   alla   copia   di   un   documento di identità del richiedente (D.P.R. n. 445/2000). 

2. L’autorizzazione viene rilasciata a persone fisiche o società di persone. 

3. Nella  domanda,  redatta  in  carta  legale  e  sottoscritta,  il  richiedente  (persona  fisica  o  legale  rappresentante) deve dichiarare: 

   a. nome  e  cognome,  luogo  e  data  di  nascita,  residenza,  codice  fiscale  e/o  partita  I.V.A.  ed  eventuale recapito telefonico; ditta o ragione sociale, sede legale e numero di iscrizione al registro delle imprese, ove ne sia previsto l’obbligo; 
   
   b. il possesso dei requisiti morali previsti dall’art. 5 comma 2 e 4 del D.Lgs. 114/98 richiamati dall’art. 3 comma 2 della L.R. 22/12/1999 n. 28;  
   
   c. il  possesso  dei  requisiti  professionali  di  cui  all’art.  3  co.  3  della  L.R.  n.  28/99  (solo  per  il  settore alimentare); 
   
   d. nel  caso  di  somministrazione  di  alimenti  e  bevande,  il  numero  di  iscrizione  al  registro  esercenti  il  commercio,  e  il  possesso  dei  requisiti  igienico  sanitari  previsti  dall’ordinanza  del Ministero della Salute del 22/04/2002; 
   
   e. di commercializzare prodotti non deperibili e non soggetti a trattamenti termici, ove il caso. 
   
4.La domanda inoltre deve contenere le seguenti indicazioni: 

   • la  tipologia  della  struttura  o  delle  strutture  che  si  intendono  utilizzare  per  lo  svolgimento  dell’attività  (automezzo,  chiosco,  altro);  nel  caso  di  utilizzo  di  automezzo,  il  richiedente  deve   indicarne   la   tipologia. Con   l’inizio   dell’attività   occorre   indicare   la   targa   dell’automezzo impiegato con le necessarie autorizzazioni e ogni autorizzazione necessaria per l’impiego della eventuale struttura dichiarata. 
   
   • elementi   essenziali   per   l’individuazione   dell’ubicazione   prescelta   per   lo   svolgimento   dell’attività  (es.  il  toponimo,  se  al  di  fuori  di  un  mercato;  eventuale  indicazione  di  un  numero di posteggio, se all’interno di un mercato). 5.Con  l’istruttoria  della  pratica  della  domanda  per  il  rilascio  della  autorizzazione  l’ufficio  ove  necessario deve procedere alla richiesta di uno degli elementi sopra elencati, secondo i dettami delle  leggi  vigenti  e  comunque  entro  e  non  oltre  30  gg.  Dall’avvenuta  comunicazione  dell’integrazione.

|

Art. 6 - rilascio dell’autorizzazione comprensiva della concessione del suolo pubblico (tip. A e B)
---------------------------------------------------------------------------------------------------

1. Le  domande  di  rilascio  di  autorizzazione  sono  esaminate  in  base  all’ordine  cronologico  della  data di spedizione della raccomandata, secondo le disposizioni contenute nell’art. 5, commi 2 e 3 della L.R. 18/95 e successive modifiche ed integrazioni. Per l’esame  delle domande aventi la stessa data di spedizione si terrà conto, nel definire l’ordine di priorità, del carico familiare e, in caso di parità, della maggiore età del richiedente. 

2. Qualora  sia  trascorso  il  termine  previsto  dalla  legge  per  la  formazione  del  silenzio  assenso,  s’intendono  accolte  le  istanze  relative  alla  tipologia  A  e  B,  solo  a  condizione  che  sia  disponibile il posteggio richiesto, secondo quanto disposto dalla richiamata L.R. 18/95. 

3. L’autorizzazione non può essere negata nell’ipotesi in cui risulti disponibile l’area richiesta, se al di fuori di un mercato, ovvero risultino disponibilità di posteggi all’interno del mercato. 

4. La   concessione   del   posteggio,   contenente   le   prescrizioni   relative   a   tutti   gli   oneri   ed   adempimenti  cui  è  obbligato  il  concessionario,  è  rilasciata  contestualmente  –  cioè  dal  medesimo  ufficio  e  con  il  medesimo  provvedimento  –  all’autorizzazione  allo  svolgimento  dell’attività (autorizzazione unica). 

5. Nell’ambito  della  stessa  fiera  o  mercato  ciascun  operatore  potrà  essere  titolare  di  una  sola  autorizzazione relativa ad un solo posteggio. Tale limite, ai sensi dell’art. 13, comma 5 della L. R. n.18/1995, non si applica a coloro che alla data del 20 marzo 1995 (data di entrata in vigore della L.R. 18/95), erano titolari di più posteggi nella stessa fiera o mercato. 

6. Non può essere rilasciata una nuova autorizzazione di tipologia B, fatta eccezione per i casi di voltura  a  seguito  di  subingresso,  a  chi  abbia  ceduto  un’azienda  nell’ambito  dello  stesso  mercato, nei cinque anni successivi alla data di cessione dell’azienda. L’accertamento, da parte dell’ufficio competente, di eventuali autorizzazioni rilasciate in difformità a tale prescrizione, comporta la revoca delle autorizzazioni medesime, ai sensi del successivo art. 29. 

|

Art. 7 - commercio in forma itinerante (tipologia C)
----------------------------------------------------

1. Per  il  commercio  di  tipologia  C,  la  comunicazione  di  inizio  attività  è  presentata  all’ufficio  competente  dell’amministrazione  comunale,  ai  sensi  della  L.R.  17/04  art.  24  e  del  D.P.R.S.  162/05.  Nella  comunicazione,  l’operatore  deve  anche  dichiarare  il  possesso  dei  requisiti  morali,  professionali  e  igienico-sanitari,  ove  richiesti  dalla  tipologia  merceologica,  come  elencati al precedente art. 5 co. 3, punti b., c., d., e.; nel caso in cui l’attività sia svolta mediante utilizzo di automezzo, il richiedente deve indicarne la tipologia e la targa. 

2. L’Amministrazione,  ricevuta  la  comunicazione  di  inizio  attività,  la  riscontra  comunicando  gli  obblighi  cui  è  soggetto  l’operatore,  nonché  le  limitazioni  e  i  divieti  posti  allo  svolgimento  dell’attività in forma itinerante per motivi di viabilità, o di carattere igienico-sanitario, ovvero per altri motivi di pubblico interesse. 

3. Ai sensi e per gli effetti dell’art. 2 comma 4 della L.R. 18/95, come modificato e disciplinato dall’art.  20  della  L.R.  28/99,  l’esercente  commercio  in  forma  itinerante  è  abilitato  anche  alla  vendita al domicilio dei consumatori. 

4. Gli  esercenti  il  commercio  su  aree  pubbliche  in  forma  itinerante  ed  i  produttori  agricoli  che  esercitano  la  vendita  dei  loro  prodotti  in  forma  itinerante,  non  possono  sostare  sulla  stessa  porzione di suolo pubblico per più di un’ora.

5. Le soste dello stesso operatore possono essere effettuate in punti che distano fra di loro almeno 500  metri.  Nell’arco  della  stessa  giornata  l’operatore  non  potrà  occupare  più  volte  la  stessa  porzione di suolo pubblico. Non è consentito all’operatore disporre i beni posti in vendita sulla sede  stradale,  configurandosi  in  tale  ipotesi  l’attività  di  commercio  su  area  pubblica  di  tipologia A. 

6. Le  attività  di  commercio  in  forma  itinerante  sono  vietate  entro  la  distanza  di  500  metri  pedonali  dal  limite  dell’area  in  cui  si  svolge  un  mercato  settimanale,  e  solo  per  il  periodo  di  effettuazione dello stesso. 

7. Le soste sono in ogni caso soggette al rispetto delle norme del Codice della Strada. Il Sindaco può stabilire limitazioni e divieti per lo svolgimento dell’attività in forma itinerante, per motivi di viabilità, o di carattere igienico-sanitario, ovvero per altri motivi di pubblico interesse.

|

Art. 8 - iscrizione alla C.C.I.A.A.
-----------------------------------

1. Il titolare dell’esercizio commerciale è tenuto all’iscrizione alla C.C.I.A.A. entro il termine di giorni 30 decorrenti dalla data di inizio dell’attività. 

|

Art. 9 - orari di vendita, festività e deroghe
----------------------------------------------

1. Gli  operatori  esercenti  il  commercio  di  tipologia  A  o  C  osservano  la  stessa  disciplina  degli  orari di vendita stabilita per il commercio in sede fissa. 

2. Per   il   commercio   di   tipologia   B,   l’orario   di   attività   viene   stabilito   in   funzione   delle   caratteristiche  di  ciascun  mercato,  o  in  relazione  a  specifiche  strategie  dell’amministrazione  circa la razionalizzazione e la regolamentazione dei mercati settimanali.Il Sindaco, secondo le indicazioni del Consiglio Comunale, sentite le associazioni di categoria dei commercianti e dei consumatori  impartisce  all’Ufficio  competente    le  opportune  direttive  per  la  definizione  dell’orario di attività, anche diversificandolo, ove ritenuto opportuno, per singoli mercati. 

3. Ai  sensi  dell’art.  10  c.4  L.R.  18/95,  sono  estese  al  commercio  su  aree  pubbliche  le  deroghe  all’obbligo di chiusura domenicale e festiva stabilite per il commercio in sede fissa. 

4. Preliminarmente individuate, con riferimento all’anno successivo, le date in cui festività civili o  religiose  coincidono  con  giorni  di  svolgimento  di  mercati  settimanali,  l’ufficio  competente  programma con periodicità annuale, e con il supporto degli altri uffici dell’amministrazione e degli  enti  che  a  diverso  titolo  concorrono  alla  gestione  degli  stessi,  l’anticipazione  dello  svolgimento  dei  mercati  alle  domeniche  precedenti  le  festività.  In  casi  straordinari,  o  in  concomitanza  di  eventi  che  possono  interferire  con  lo  svolgimento  del  mercato,  l’ufficio  competente  dell’Amministrazione  può  stabilire  per  motivi  di  opportunità,  e  con  efficacia  limitata  ad  una  singola  giornata,  una  diversa  data,  o  un  diverso  orario,  o  il  divieto  di  svolgimento del mercato. 

5. In  caso  di  inottemperanza  alla  previsione  di  cui  al  precedente  comma,  saranno  applicate  le  sanzioni di cui al commi 3, 4 e 5 dell’art. 33 del presente regolamento. 

|

Art. 10 – subingresso
----------------------

1. Per  subingresso si intende il trasferimento dell’attività da un soggetto ad altro soggetto sia per atto  tra  vivi  (cessione  di  azienda,  affitto,  donazione)  sia  per  causa  di  morte  (successione).  I  titolari  non  possono  cedere  ad  alcun  titolo,  nè  parzialmente  nè  totalmente,  la  concessione  di  suolo pubblico ad altri, tranne nei casi in cui la cessione avvenga unitamente all’azienda per i casi previsti dalla normativa vigente. Si applicano le stesse norme che regolano il commercio su  aree  private  nonché  quanto  disposto  dall’art.  16  della  L.  R.  18/95  e  dall’art.  29,  comma  3,  della L. R. 28/99. E’ ammessa la cessione di un ramo di azienda. 

2. Il   soggetto   cedente   ed   il   soggetto   cessionario   devono   dare   comunicazione  all’ufficio   competente    dell’amministrazione,    e    alla    Polizia    Municipale,    dell’avvenuta    cessione    dell’azienda (o del ramo di azienda) e della conseguente attivazione dell’esercizio da parte del subentrante,  secondo  la  vigente  normativa  in  materia  di  comunicazione  di  inizio  attività,  utilizzando la modulistica predisposta dall’Amministrazione stessa.


